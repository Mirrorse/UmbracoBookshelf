###3. Skapa, spara och publicera innehåll###

####3.1 Skapa en ny sida####

Först måste du välja förälder till din nya sida. Det kan vara direkt under hemsidan på toppnivå eller någon av undersidorna. Om föräldrasidan tillåter undersidor kan följande steg utföras: 


1. För muspekaren över namnet på föräldrasidan och klicka sedan på ikonen **(•••)** för att fälla ut menyn och se vilka typer av sidor som du kan skapa.
2. Klicka på den typ av sida som du vill skapa. Den tomma sidan laddas sedan på innehållsytan till höger.
3. Fyll i sidans namn i textfältet högst upp på innehållsytan. Se avdelningarna 2.3.2 och 2.5 för mer information om att spara och redigera sidor.


![Section2.4.0.jpg](images/Section2.4.0.jpg)


![Section2.4b.jpg](images/Section2.4b.jpg)



####3.2 Olika alternativ för att spara och publicera####

Det finns fyra olika val för att spara och publicera sidor. De fyller alla olika funktioner och används på olika sätt beroende på var i processen med att redigera sidan du befinner dig och vad du vill göra.

**Spara**

Alternativet **Save** (Spara) hittar du om du klickar på pilen intill **Save and publish**. Spara använder du för att spara ändringarna utan att publicera dem på webbplatsen. Det här är användbart när du jobbar med sidan och gör ändringar under en längre tid, då du kan spara ditt arbete och inte förlora någon data. Med alternativet **Preview** (Förhandgranska) kan du förhandsgranska din sida innan du publicerar den.

**Spara och publicera**

Knappen **Save and publish** (Spara och publicera) använder du när du vill publicera sidan på webbplatsen. 

**Publicera**

Du kan också välja **Publish** (Publicera) från menyn **Actions** (Händelser) längst upp till höger på sidan eller om du klickar på sidans namn i trädstrukturen. På menyn som fälls ut kan du välja att publicera sidan med alla undersidor, och välja att exkludera eller inkludera undersidor som är opublicerade eller har opublicerade ändringar. Det här är särskilt användbart när du har många sidor att publicera samtidigt.

**Tidsstyrd publicering**

Tidsstyrd publicering är praktiskt när du vill att en sida ska publiceras en viss dag eller viss tid och inte har möjlighet att göra det manuellt. För att tidsstyra publicering navigerar du till fliken **Properties** (Inställningar) och klickar på ikonen för kalenderikonen intill **Publish at** (Publicera vid) för att öppna kalendern. Välj datum i den lilla rutan som öppnats. Välj tid under klockikonen längst ned i rutan. När du är klar, klicka någonstans utanför kalenderrutan så stängs den. Efter att du gjort detta måste du spara dina ändringar genom att klicka på pilen intill **Save and publish** (Spara och publicera) och välj **Save** (Spara). Umbraco kommer automatiskt att publicera sidan angivet datum och tid. 


![Section2.2f.jpg](images/Section2.2f.jpg)


####3.3 Avpublicera####

Förutom de olika alternativ för att spara och publicera så finns också möjligheten att avpublicera en sida, Detta är användbart om du inte längre vill att en sida ska synas publikt på webbplatsen, men du vill inte heller radera den.

**Avpublicera manuellt**

1. Hitta den sida du vill avpublicera i trädet och klicka på namnet för att öppna den.

2. Klicka på pilen intill **Save and publish** (Spara och publicera) och välj **Unpublish** (Avpublicera)

**Tidsstyrd avpublicering**

Tidsstyrd avpublicering är användbart när du vill att en sida ska försvinna från webbplatsen en speciell dag och tid, exempelvis när en kampanj går ut, och du inte har möjlighet att göra det manuellt. För att tidsstyra avpublicering navigerar du till fliken **Properties** (Inställningar) och klickar på ikonen för kalenderikonen intill** Unpublish at** (Avpublicera vid) för att öppna kalendern. Välj datum i den lilla rutan som öppnats. Välj tid under klockikonen längst ned i rutan. När du är klar, klicka någonstans utanför kalenderrutan så stängs den. Efter att du gjort detta måste du spara dina ändringar genom att klicka på pilen intill **Save and publish** (Spara och publicera) och välj **Save** (Spara). Umbraco kommer automatiskt att avpublicera sidan angivet datum och tid.