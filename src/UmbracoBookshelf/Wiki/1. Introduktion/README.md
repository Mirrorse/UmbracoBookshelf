#Introduktion#

##Välkommen till Umbraco##

Umbraco är ett system för att enkelt och smidigt kunna publicera innehåll på en webbplats.

Du behöver inga särskilda förkunskaper för att kunna skapa, publicera och underhålla webbsidor och relaterat innehåll med Umbraco. Har du tidigare erfarenhet av att redigera innehåll på webben underlättar det förstås ditt arbete. Har du kunskaper i HTML kan du använda dig av dem när du jobbar med Umbraco - funktionaliteten är inte mindre bara för att Umbraco är lätt att använda.

Umbraco-plattformen kan användas för alla typer av webbplatser - publika webbplatser, intranät och extranät, lösenordsskyddade eller inte. Du kan också använda Umbraco för att administrera flera webbplatser från en enda Umbraco-installation. Oavsett typ av webbplats kan du ge rättigheter för att adminstrera och redigera innehåll tilll vem du vill. Redigering av innehållet görs via en webbläsare, när som helst och från vilken dator som helst.

Umbraco är designat för att vara intuitivt och självförklarande, så syftet med den här manualen är att förklara varje steg på ett enkelt sätt och hjälpa dig att komma igång med din webbplats.

Lycka till!